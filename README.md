# EU Open Spending Visualization ![Flag](/doc/euflag.gif)

## Doel
Dit project is gemaakt in het kader van het programmeerproject behorende bij de minor programmeren aan de Universiteit van Amsterdam. Doel is om, met behulp van eerder opgedane kennis, een interactieve visualisatie van voldoende diepgang te creëren. Dit betekent onder andere dat er een bepaald probleem moet worden opgelost en dat goede visualisatie werkwijzen moeten worden gevolgd. Daarnaast moet de voortgang, aan de hand van richtlijnen, worden bijgehouden. Op deze pagina volgt een korte uiteenzetting van welk probleem wordt aangepakt en hoe dit wordt gedaan.

Er is gekozen om een project te doen in het kader van Open Spending. Open Spending gaat over het vrijelijk openbaar beschikbaar maken van de (overheids)financiën. Open Spending is onderdeel van de Open State beweging die vindt dat de overheid het beste kan functioneren als deze zo transparant mogelijk is. Deze transparantie komt bij de Open State beweging tot uiting in het strijden voor publieke data Open Data maken. Door data Open Data te maken kan iedereen hiermee aan de slag om bijvoorbeeld te innoveren of om de overheid te controleren. Open Spending volgt hier dan ook logisch uit. Geld is immers het belangrijkste middel van een overheid en dit moet dan ook goed gecontroleerd worden.

In het kader van transparantie heeft de Europese Commissie ervoor gekozen om alle financiën van de Europese Unie als Open Data beschikbaar te stellen. Hier lijkt echter weinig tot niks mee gedaan te worden: een kans!

## Probleem

Het probleem dat met deze visualisatie wordt opgelost is de ontoegankelijkheid van de open data van de EU. Er is zeer veel data beschikbaar -alle transacties zijn doorzoekbaar-, maar door de grote hoeveelheid data kan je hier weinig mee. De applicatie die de EU beschikbaar heeft gesteld (hieronder), stelt in staat om naar specifieke begrotingen te zoeken, maar geeft geen overzicht.
![FTS](/doc/FTS.png)
Door een visualisatie te maken, wordt de mogelijkheid gecreërd om op en gestructureerde manier door de data te zoeken en overzicht te bieden. Om de mogelijkheden om de data te doorzoeken te vergroten, kan er op meerdere manieren door de data worden gezocht. Data wordt, zoals het geshcikt is voor de data, weergegeven op een kaart -wanneer er ruimtelijke spreiding is-, in een barchart voor vergelijken van verschillende categorieën, in een linechart voor data met een tijdsdimensie en ten slotte in een tabel voor verkenning en doorzoeken.

## Gebruik
De visualisatie geeft in eerste instantie een overview van totalen weer. Wanneer er met de muis over een land of een grafiek wordt bewogen, past de lijngrafiek zich aan om de data per jaar voor dat land of die categorie weer te geven.

![Screenshot](/doc/screenshot.png)

# Data
Directorate General for Budget: https://open-data.europa.eu/en/data/dataset/FTS

# License
Dit project is geplubliceerd onder de GNU GPL licentie. Voor gedetailleerde informatie over licenties (onder andere van componenten) kijk in het licentiebestand.